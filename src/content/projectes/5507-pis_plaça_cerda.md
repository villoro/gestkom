---
slug: pis-plaça-cerda
title: Pis a la plaça Cerdà
code: 5507
date: 2017/7/15
youtube_id: spoSJ2ZYgOc
categories: ["Pisos"]
description: Reforma integral d'un pis per crear un espai personalitzat, amb un disseny obert i lluminós que aprofita al màxim la llum natural i les dimensions, incloent adaptacions per a una habitació insonoritzada per a un membre de la família.
---

El nostre client volia reformar el pis completament i a mida. Per això va contactar amb Gestkom SL buscant assessorament i per veure quines possibilitats oferia.

Al principi, dubtaven entre buscar un pis al qual poder entrar a viure directament o reformar el seu actual. Finalment, van preferir decantar-se per una reforma integral per crear un pis a la seva mida, podent controlar així tots els detalls i acabats.

El repte de reformar un pis complet amb una distribució fragmentada era aconseguir un ambient harmònic que aprofités al màxim les dimensions i la llum de la façana posterior, incloent adaptacions per a una habitació insonoritzada per a un membre de la família.

La idea principal de la reforma de l'habitatge va ser unificar l'antic espai seccionat i convertir-lo en un lloc completament obert per obtenir llum i ventilació creuada d'una estada a una altra. En aquesta nova distribució diàfana i lluminosa, es van integrar els pilars amb naturalitat, ajudant a equilibrar l'espai interior juntament amb una nova organització dels elements a la terrassa.

