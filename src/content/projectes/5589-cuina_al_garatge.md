---
slug: cuina-al-garatge
title: La cuina al garatge
code: 5589
date: 2021/4/23
youtube_id: ltvo7keF2bk
categories: ["Cuines i banys"]
description: Descobreix com un antic magatzem ha estat rehabilitat per convertir-se en un habitatge modern amb un canal de llum al passadís, plafons de vidre i espais ben il·luminats. Una cuina, dos banys i un jardí urbà complementen aquest projecte.
---

Podem viure en un magatzem? La resposta és sí. Sí, podem viure en un antic magatzem ara rehabilitat com a habitatge amb tot el confort. El fet que la casa estigui entre mitgeres no impedeix que la llum natural vagi de punta a punta de la casa. La idea original és crear un **canal de llum al passadís** que travessa tota la casa i il·lumina totes les estances. Per això, vam fer un sostre inclinat a la part de darrere que acaba en un gran finestral orientat al passadís, el qual arriba fins a la porta d'entrada, també amb **plafons de vidre**.

El fet de tenir un passadís ampli (130cm) al centre de la casa ens va ajudar a implementar aquest concepte del **"canal de llum"**, una idea brillant. L'habitació central disposa d'una finestra orientada al saló que aporta llum i ventilació. Una cuina, dos banys i un tranquil jardí urbà arrodoneixen el projecte.
