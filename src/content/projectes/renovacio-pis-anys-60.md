---
title: Renovació d’un pis dels anys 60
code: 5491
date: 2016/12/27
youtube_id: QMyryXjSX68
categories: ["Pisos"]
description: Reforma integral d’un antic pis de 70 metres quadrats per crear un apartament modern, funcional i acollidor, destacant per la redistribució de l’espai i l’encertada elecció del mobiliari i decoració.
---

Al principi, volien trobar un pis per poder entrar a viure directament, però finalment van preferir decantar-se per una reforma integral i fer una llar al seu gust, podent controlar així tots els detalls i acabats.

El repte que plantejava reformar un pis complet de 70 metres quadrats i distribució irregular era aconseguir un ambient harmònic que aprofités al màxim les dimensions i la llum exterior. L’eix del projecte va ser modificar les mides de la cuina que, en el seu estat original, era excessivament petita. En invertir la proporció del vestíbul amb la cuina, vàrem aconseguir l’objectiu.

L’encertada i cuidada elecció del mobiliari i els elements decoratius han convertit aquest antic pis en un apartament modern, funcional i acollidor.

